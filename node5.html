<!DOCTYPE HTML PUBLIC "-//W3C//DTD HTML 3.2 Final//EN">

<!--Converted with LaTeX2HTML 2002-2-1 (1.70)
original version by:  Nikos Drakos, CBLU, University of Leeds
* revised and updated by:  Marcus Hennecke, Ross Moore, Herb Swan
* with significant contributions from:
  Jens Lippmann, Marek Rouchal, Martin Wilck and others -->
<HTML>
<HEAD>
<TITLE>กล่าวนำ</TITLE>
<META NAME="description" CONTENT="กล่าวนำ">
<META NAME="keywords" CONTENT="comor">
<META NAME="resource-type" CONTENT="document">
<META NAME="distribution" CONTENT="global">

<META NAME="Generator" CONTENT="LaTeX2HTML v2002-2-1">
<META HTTP-EQUIV="Content-Style-Type" CONTENT="text/css">

<LINK REL="STYLESHEET" HREF="comor.css">

<LINK REL="next" HREF="node6.html">
<LINK REL="previous" HREF="node4.html">
<LINK REL="up" HREF="node3.html">
<LINK REL="next" HREF="node6.html">
</HEAD>

<BODY >
<!--Navigation Panel-->
<A NAME="tex2html546"
  HREF="node6.html">
<IMG WIDTH="37" HEIGHT="24" ALIGN="BOTTOM" BORDER="0" ALT="next"
 SRC="icons/next.png"></A> 
<A NAME="tex2html540"
  HREF="node3.html">
<IMG WIDTH="26" HEIGHT="24" ALIGN="BOTTOM" BORDER="0" ALT="up"
 SRC="icons/up.png"></A> 
<A NAME="tex2html534"
  HREF="node4.html">
<IMG WIDTH="63" HEIGHT="24" ALIGN="BOTTOM" BORDER="0" ALT="previous"
 SRC="icons/prev.png"></A> 
<A NAME="tex2html542"
  HREF="node1.html">
<IMG WIDTH="65" HEIGHT="24" ALIGN="BOTTOM" BORDER="0" ALT="contents"
 SRC="icons/contents.png"></A> 
<A NAME="tex2html544"
  HREF="node199.html">
<IMG WIDTH="43" HEIGHT="24" ALIGN="BOTTOM" BORDER="0" ALT="index"
 SRC="icons/index.png"></A> 
<BR>
<B> Next:</B> <A NAME="tex2html547"
  HREF="node6.html">ประเภทและคุณลักษณะคอมพิวเตอร์</A>
<B> Up:</B> <A NAME="tex2html541"
  HREF="node3.html">แนวคิดของการพัฒนาเทคโนโลยีคอมพิวเตอร์</A>
<B> Previous:</B> <A NAME="tex2html535"
  HREF="node4.html">เป้าประสงค์</A>
 &nbsp; <B>  <A NAME="tex2html543"
  HREF="node1.html">Contents</A></B> 
 &nbsp; <B>  <A NAME="tex2html545"
  HREF="node199.html">Index</A></B> 
<BR>
<BR>
<!--End of Navigation Panel-->

<H1><A NAME="SECTION00320000000000000000">
กล่าวนำ</A>
</H1>
<P>
<I>ในช่วง 10 ปีที่ผ่านมา เทคโนโลยีคอมพิวเตอร์มีความเจริญ และก้าวหน้าเป็นอย่างมาก การเติบโตของอุตสาหกรรมคอมพิวเตอร์เป็นไปอย่างรวดเร็ว และนำมาซึ่งการใช้งานเทคโนโลยีและนวัตกรรมใหม่ๆ ด้วยอัตราที่รวดเร็วอย่างไม่น่าเชื่อ ตั้งแต่ปี ค.ศ. 1985 คอมพิวเตอร์ใหม่ๆ ได้เข้ามามีส่วนในการทำให้เกิดปฏิวัติอุตสาหกรรมทางคอมพิวเตอร์ และเทคโนโลยีสารสนเทศอย่างใหญ่หลวง และมีการเติบโตอย่างรวดเร็วในเวลาอันสั้น เนื่องจากมีผู้คิดค้นนวัตกรรมคอมพิวเตอร์ใหม่ๆ และดีขึ้นอยู่ตลอดเวลา 
</I>
<P>
<I>นับตั้งแต่ เริ่มยุคของอีเล็กทรอนิกส์คอมพิวเตอร์ในปลายทศวรรษ 1940 การแข่งขันดังกล่าว นำมาซึ่งการพัฒนาอย่างรวดเร็วที่ไม่เคยปรากฏมาก่อน ถ้าเปรียบเทียบ การเดินทางระหว่างเมืองกับการพัฒนาอุตสาหกรรมคอมพิวเตอร์ เราสามารถจะเดินทางระหว่าง กรุงเทพฯ ไปยังเชียงใหม่ โดยเสียค่าใช้จ่ายเพียงไม่กี่สตางค์ ในปัจจุบัน เป็นไปได้ว่า เราสามารถที่จะดำเนินชีวิตอยู่ที่ เกาะสมุย หรือหุบเขาอันสวยงามในจังหวัดเชียงราย ในขณะที่ทำงานอยู่กลางเมืองที่สีลม และในตอนเย็น สามารถไปรับประทานอาหาร พร้อมทั้งดูบั้งไฟพญานาค ที่หนองคาย จากเทคโนโลยีคอมพิวเตอร์, เทคโนโลยีสารสนเทศ, และ ระบบเครือข่ายความเร็วสูง ดังกล่าว  
</I>
<P>
<I>คอมพิวเตอร์เป็นจักรกลสำคัญที่นำไปสู่การปฏิวัติยุคที่สามของมนุษยชาติ การปฏิวัติดังกล่าว คือ การปฏิวัติทางด้านข้อมูลข่าวสารที่สืบต่อเนื่องมาจาก การปฏิวัติทางเกษตรกรรม และ การปฏิวัติทางอุตสาหกรรม, ตามลำดับ จากผลกระทบของการปฏิวัติทางข้อมูลข่าวสาร ทำให้เกิดการระเบิดขององค์ความรู้ อีกทั้งวิทยาการที่เพิ่มความซับซ้อน และเพิ่มประโยชน์เป็นอันมากแก่มนุษยชาติ องค์ความรู้ดังกล่าวได้เข้ามากระทบกับชีวิตความเป็นอยู่อย่างลึกซึ้ง และเปลี่ยนแปลงวิธีการสืบค้นเข้าถึงความรู้ใหม่ๆ อย่างสิ้นเชิง คอมพิวเตอร์และระบบสารสนเทศส่งผลเป็นอย่างมากต่อการพัฒนาวิทยาการและการค้นหาเชิงความรู้ในด้านต่างๆ ซึ่งรวมถึงดาราศาสตร์ ชีววิทยา เคมี ฟิสิกส์ และอย่างอื่นอีกมากมาย 
</I>
<P>
<I>ในขณะที่การปฏิวัติพัฒนาคอมพิวเตอร์ได้ดำเนินต่อไป ในแต่ละครั้งของการเปลี่ยนแปลงแบบก้าวกระโดดเชิงเทคโนโลยี การพัฒนาประสิทธิภาพต่อราคาของคอมพิวเตอร์ สูงขึ้นถึง 10 เท่า ทำให้การประยุกต์ใช้งานใหม่ๆ เริ่มเป็นไปได้ ในอดีตการประยุกต์ใช้งานที่จะกล่าวถึงต่อไปนี้ ได้รับการกล่าวขวัญถึงเฉพาะในนิยายวิทยาศาสตร์
</I>
<P>

<UL>
<LI><B>เครื่องเอทีเอ็ม (ATM):</B> เป็นคอมพิวเตอร์ที่ฝังไว้ในผนังของธนาคาร สำหรับจ่ายและรับการฝากถอนเงินสด ซึ่งแนวคิดดังกล่าวคงเป็นแนวคิดที่น่าชวนหัวในช่วงปี ค.ศ. 1950 ขณะที่คอมพิวเตอร์ราคาถูกที่สุดมีราคามากกว่า 10 ล้านบาท และมีขนาดใหญ่กว่ารถยนต์

<P>
</LI>
<LI><B>คอมพิวเตอร์ในรถยนต์:</B> ในช่วงครึ่งทศวรรษแรกของปี 1980 ประสิทธิภาพของไมโครโปรเซสเซอร์ ได้เพิ่มขึ้นเป็นอย่างมาก อีกทั้งราคาก็ลดลง ก่อนหน้านี้แนวคิดที่จะนำเอาคอมพิวเตอร์เข้ามาควบคุมรถยนต์แทบจะเป็นไปไม่ได้ แต่ในปัจจุบันในรถยนต์ 1 คัน มีคอมพิวเตอร์มากกว่า 10 ตัว ตั้งแต่  ชุดควบคุมที่ปัดน้ำฝน ควบคุมการฉีดเชื้อเพลิงเข้ากระบอกสูบ ไปถึงระบบที่เกี่ยวข้องกับความปลอดภัยเช่น ระบบควบคุมการล็อคของเบรก หรือควบคุมการทำงานของถุงลมนิรภัย

<P>
</LI>
<LI><B>คอมพิวเตอร์แบบพกพา:</B>  ในอดีตใครบ้างจะนึกถึงคอมพิวเตอร์ที่สามารถพกพา โดยที่นักเรียนสามารถนำคอมพิวเตอร์เข้าสู่ห้องเรียน นำเข้าไปใช้งานในเครื่องบิน หรือร้านกาแฟได้โดยสะดวก

<P>
</LI>
<LI><B>โครงการถอดรหัสพันธุกรรมของมนุษย์:</B>  ราคาของเครื่องคอมพิวเตอร์ที่จะสามารถจะถอดรหัสพันธุ์กรรมหรือ ดีเอ็นเอ ของมนุษย์  มีราคาแพงมาก มันเป็นไปไม่ได้เลย ในช่วงเวลา 10 ปี หรือ 20 ปีก่อน ที่ราคาคอมพิวเตอร์มีราคาสูงกว่านี้ 10 ถึง 100 เท่า ซึ่งโครงการนี้จะสามารถเอื้อประโยชน์เป็นอย่างมากในการรักษาโรคต่างๆ 

<P>
</LI>
<LI><B>World Wide Web (WWW):</B> ระบบ WWW เปลี่ยนแปลงสังคมและส่งผลกระทบต่อความสัมพันธ์ระหว่างมนุษย์กับข้อมูลโดยสิ้นเชิง ไม่เคยปรากฏมาก่อนเลยว่า ผู้คนสามารถจะเข้าถึงข้อมูลเป็นจำนวนมากในระยะเวลาอันสั้นดังที่ปรากฎ จากการใช้งาน WWW ผู้ใช้สามารถสืบค้นข้อมูล ส่งข่าวสาร ส่งดอกไม้ สืบค้นข้อมูลสินค้าและผลิตภัณฑ์ หรือการใช้งานอื่นๆ อีกมากมาย 
</LI>
</UL><I>
<A NAME="2869"></A>
</I>
<P>
<I>จากตัวอย่างดังกล่าว จะเห็นได้อย่างชัดเจนว่าเทคโนโลยีคอมพิวเตอร์ส่งผลกระทบ ในทุกๆ ด้านของสังคมเรา ความก้าวหน้าของฮาร์ดแวร์ ส่งผลทำให้นักเขียนโปรแกรมสามารถพัฒนา และสร้างสรรค์ซอฟต์แวร์ ที่มีประโยชน์ ไม่เป็นที่น่าแปลกเลยที่คอมพิวเตอร์ ปรากฏในทุกแห่ง ในอนาคต นิยายวิทยาศาสตร์ได้เริ่มกล่าวถึงการใช้งานคอมพิวเตอร์ ในลักษณะของสังคมที่ไม่จำเป็นต้องมีการแลกเปลี่ยนเงินทอง มีระบบการติดต่อสื่อสารที่เป็นระบบอัตโนมัติทั้งหมด  และคอมพิวเตอร์มีอยู่ทุกหนทุกแห่ง รวมถึงโต๊ะ เก้าอี้ หลอดไฟ ฯลฯ
</I>
<P>
<BR><HR>
<ADDRESS>
Vara Varavithya
2005-08-18
</ADDRESS>
</BODY>
</HTML>
